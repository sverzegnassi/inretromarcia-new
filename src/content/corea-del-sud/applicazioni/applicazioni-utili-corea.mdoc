---
title: Applicazioni utili per la Corea del Sud
excerpt: >-
  Scopri le 12 app indispensabili per goderti appieno la Corea del Sud: mappe,
  taxi, messaggistica e traduzioni. Esplora il paese e goditi la tua avventura!
image: src/assets/uploads/iphone-homescreen
date: 2023-04-09T10:50
draft: true
tags:
  - Informazioni utili
  - Applicazioni
toc: true
meta: {}
socialCard: {}
codeInjection: {}
---
Per i coreani lo smartphone è parte integrante della loro vita quotidiana, spendendo in media 4,4 ore ogni giorno davanti ad una app.

Le **app più usate in Corea del Sud** riguardano l'intrattenimento, le reti sociali, le mappe e i trasporti e lo shopping.

E' abbastanza comune osservare per strada le persone intente a cercare un ristorante, un cafè o un taxi; leggere un manga o guardare uno streamer in metropolitana; o più semplicemente chattare o fare un acquisto online.

Pensa ad una qualsiasi necessità: c'è certamente una app da scaricare. Coupon, premi fedeltà, cibo. Sono avidi consumatori, che prediligono qualità ed efficienza.

Ma per un turista, quali sono le **applicazioni più utili in Corea del Sud**? Scopriamolo.

## Le migliori applicazioni per le mappe ed i trasporti

La prima necessità per un turista in arrivo in Corea del Sud è sapere **dove e come spostarsi**.

Iniziamo con la cattiva notizia: Google Maps non è particolarmente utile in questo paese.

Ma c'è anche una buona! Le app coreane per le mappe sono super complete e hanno addirittura mappati gli scaffali dei supermercati. (Non è una battuta!)

Ovviamente, quando si tratta di applicazioni importanti, due nomi sono immancabili: *Naver* e *Kakao*.

Missing image naver-maps.webp

### Naver Maps e Kakao Maps

Queste due applicazioni offrono un'invidiabile quantità di informazioni: **posizione di bus e metropolitana in tempo reale**, il convenience store più vicino, i migliori cafè e ristoranti da visitare - incluso un motore di ricerca, a seconda che preferiate mangiare coreano, cinese, giapponese o occidentale. Vi consiglia pure il menu del giorno!

Non è necessario installare altre app per i trasporti pubblici: le informazioni sulle fermate dei bus e stazioni della metro sono approfondite, segnalando anche quale uscita della metropolitana vi permette di arrivare più velocemente alla vostra destinazione. Seul offre una rete di trasporti da far invidia a qualsiasi capitale nel mondo, non vi ritroverete certamente a piedi.

Nel caso siate stanchi e vogliate fare una pennichella, è possibile attivare un allarme che vi avviserà che mancano due fermate all'arrivo. Provare per credere!

{{< appstore android="https://play.google.com/store/apps/details?id=net.daum.android.map" ios="https://apps.apple.com/it/app/kakaomap-korea-no-1-map/id304608425" >}}Kakao Maps{{< /appstore >}}

{{< appstore android="https://play.google.com/store/apps/details?id=com.nhn.android.nmap" ios="https://apps.apple.com/it/app/naver-map-navigation/id311867728" >}}Naver Maps{{< /appstore >}}

### App per prendere il taxi: Kakao T

La rete metropolitana della città chiude attorno all'una di notte. Ci sono i bus notturni, la cui frequenza rispetto alle corse regolari è ridotta.

Se avete la necessità di **prendere un taxi in Corea del Sud**, questa è l'applicazione che fa per voi. E' l'equivalente di Uber o Cabify (per la Spagna)

E' necessario registrarsi con un numero di telefono coreano, non è richiesta una carta di credito ed è completamente accessibile agli stranieri (l'app è in lingua inglese).

L'applicazione offre anche una stima dei costi per la tratta (sempre fare attenzione alle fregature), e permette di scegliere diverse tipologie di taxi: regolare, large o premium (Black).

Per pagare il taxi è possibile usare i contanti o il credito residuo della vostra T-Money card.

{{< appstore android="https://play.google.com/store/apps/details?id=com.kakao.taxi" ios="https://apps.apple.com/it/app/kakao-t/id981110422" >}}Kakao T{{< /appstore >}}

## Chat e comunicazione: KakaoTalk - L'app più scaricata in Corea

Non poteva mancare in questa lista **KakaoTalk**, l'applicazione di messagistica più utilizzata dai coreani, famosa per i suoi stickers ed il suo inconfondibile trillo.

Al pari di Whatsapp richiede un numero di telefono per poter funzionare.

Non è necessario possedere un numero di telefono coreano, sebbene alcune funzionalità possono risultare disabilitate (per esempio l'area shopping).

Su KakaoTalk è inoltre possibile aggiungere un contatto condividendo il proprio ID (da configurare individualmente) o il codice QR (generato automaticamente dall'applicazione), senza quindi che sia necessario condividere il proprio numero.

Se vi trovate in una caffeteria e ristorante dotato di chiosco digitale, in molti casi è possibile ricevere un messaggio su KakaoTalk per sapere se il vostro ordine è pronto (è necessario inserire un numero coreano al momento dell'ordinazione). Una funzionalità molto comoda.

Missing image kakao-talk.jpg

{{< appstore android="https://play.google.com/store/apps/details?id=com.kakao.talk" ios="https://apps.apple.com/it/app/kakaotalk/id362057947" >}}Kakao Talk{{< /appstore >}}

## Traduttore per la lingua coreana

Vi basterà trascorrere qualche settimana a Seul per scoprire che il vostro migliore amico è un'**app per le traduzioni**: **Papago**.

Vi ritroverete a fare affidamento su questa applicazione ben spesso. Il coreano non è certamente noto per essere una delle lingue più semplici da imparare.

Le sue funzionalità sono ovviamente complete: vi permetterà di tradurre testo, una voce o un dialogo, immagini e fotografie. Permette inoltre di scaricare dei pacchetti aggiuntivi, in modo da avere la traduzione offline sempre disponibile.

Tra le altre funzioni degne di menzione, l'inclusione di un frasario e le flash card con termini ed espressioni d'uso comune.

Ricordatevi di aggiungerla alla homepage del vostro smartphone!

Semmai vogliate imparare qualche vocabolario d'uso comune, oltre all'immancabile Duolingo o appunto Papago, **Drops** è l'applicazione che fa per voi.

{{< appstore android="https://play.google.com/store/apps/details?id=com.naver.labs.translator" ios="https://apps.apple.com/it/app/naver-papago-ai-translator/id1147874819" >}}Papago{{< /appstore >}}

{{< appstore android="https://play.google.com/store/apps/details?id=com.languagedrops.drops.international" ios="https://apps.apple.com/it/app/drops-language-learning-app/id939540371" >}}Drops{{< /appstore >}}

## Le migliori applicazioni per acquistare biglietti ed esperienze

**Le applicazioni per effettuare acquisti in Corea del Sud** richiedono l'autenticazione con il proprio codice fiscale coreano o con una carta di credito rilasciata nel paese.

Ciò può rappresentare una barriera negli acquisti online di biglietti o esperienze.

Missing image lotte-world.jpg

Fortunatamente, ci vengono in soccorso due app:

### Trazy e Klook

La cultura coreana è fortemente incentrata sulle esperienze. Non è un caso quindi che questo sia proprio lo slogan di Trazy, una applicazione che nasce proprio nel paese del *taeguk* e dei BTS.

La proposta di [**Trazy**](https://www.trazy.com/) è varia, ed è ottimamente organizzata per città o tipologia.

L'app include inoltre un comodo accesso al blog, per scoprire le attività in voga o trovare qualche ispirazione su cosa fare.

Per gli amanti del K-Pop e del K-Drama è dedicata una sezione specifica dove è possibile acquistare i biglietti per il proprio Music show o concerto preferito.

L'altra applicazione, [**Klook**](https://www.klook.com/it/), è invece incentrata su tutto il mercato asiatico.

Ciononostante, la navigazione e la ricerca risulta comunque agevole e la proposta di esperienze è ben diversificata.

### Discover Seoul Pass e Visit Seoul

Se il vostro tour prevede musei e attrazioni, **Discover Seoul Pass** può essere l'app per voi.

Si può acquistare il pass direttamente in-app, o importare un pass (fisico) precedente acquistato.

Attraverso l'applicazione è possibile accedere ad una versione digitalizzata della carta e visualizzarne la **durata residua** in tempo reale.

Permette infine di facilitare la **ricerca delle attrazioni** incluse nella carta, attraverso una comoda tab dedicata.

**Visit Seoul** è l'applicazione ufficiale dell'ufficio turistico di Seoul.

Offre un sistema di navigazione integrato e raccomandazioni sui luoghi da visitare scritte da un team di editori.

{{< appstore android="https://play.google.com/store/apps/details?id=com.travolution.discover" ios="https://apps.apple.com/it/app/discover-seoul-pass/id1131125136" >}}Discover Seoul Pass{{< /appstore >}}

{{< appstore android="https://play.google.com/store/apps/details?id=com.sto.android.client.itourseoul" ios="https://apps.apple.com/us/app/visit-seoul-seoul-travels/id360156429" >}}Visit Seoul{{< /appstore >}}

## App utili per prenotare hotel e alloggi

In Corea del Sud è abbastanza comune prenotare appartamenti o una camera d'hotel per organizzare una festa di compleanno. La disponibilità di alloggi è quindi elevata.

Le applicazioni che vengono in nostro soccorso sono due: [**Booking**](https://www.booking.com/) e [**Airbnb**](https://www.airbnb.com/).

Le proposte sono ampiamente diversificate, è possibile trovare hotel, ostelli, *goshiwon* o interi appartamenti e case in affitto, sia a breve che a lungo termine.

**LEGGI ANCHE**: [Le diverse soluzioni abitative in Corea del Sud]()

E' probabile che queste applicazioni siano già installate sul vostro telefono. E' quindi tempo di usare il vostro Genius di livello 3!
